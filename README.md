# ScreenShot


## Opis
Aplikacja służy do szybkiego wykonywania zrzutów ekranu z możliwością ich edycji w wewnętrznym edytorze. Aplikacja posiada dodatkowo funkcję próbkowania koloru dzięki czemu bez problemu można poznać wartości składowych (RGB) koloru wyświetlanego na ekranie oraz wygenerować zapis szesnastkowy przydatny podczas tworzenia stron internetowych i nie tylko.

## Kadrowanie zrzutu
Program umożliwia wykadrowanie ekranu, aby wskazywał to co chcemy udostępnić, bez wrażliwych danych użytkownika. Jeśli kadr nie wyjdzie i chcemy go zmienić nawet po wykonaniu zrzutu aplikacja umożliwia powtórzenie kadrowania ponownie z tą samą zawartością ekranu.

## Edycja zrzutów zaraz po zrobieniu
Po wykonaniu zrzutu aplikacja umożliwia szybką edycję obrazu poprzez następujące funkcje:
* **rysik** - swobodne zaznaczanie elementów na ekranie
* **prostokąt** - zaznaczanie fragmentów ekranu za pomocą prostokątów
* **elipsa** - zaznaczanie fragmentów ekranu za pomocą elips
* **tekst** - dodawanie tekstów opisujących rzeczy na ekranie

Umożliwia także:
* zmianę koloru rysowanych elementów
* wypełnianie kolorem rysowanych elementów
* rysowanie figur w proporcji 1:1 (kwadrat, okrąg, koło)
* zmianę grubości linii lub konturu
* zmianę rozmiaru, kroju i stylu czcionki wprowadzanych tekstów

## Zapisz do pliku lub schowka
Po wykonaniu zrzutu i ewentualnej edycji obrazu aplikacja umożliwia zapisanie zrzutu do pliku lub skopiowanie go do schowka systemowego. Możliwy jest też jednoczesny zapis do pliku i schowka.

## Próbkowanie koloru z ekranu
Dzięki naciśnięciu jednego przycisku program do tworzenia zrzutów ekranu można przełączyć w tryb próbkowania koloru i odczytać wskazaną barwę widniejącą na ekranie komputera.

## Więcej informacji
Instrukcja obsługi aplikacji znajduje się w katalogu głównym udostępnionym na GitHubie. Zawiera ona dodatowe informacje o działaniu aplikacji i jej obsłudze.

[Otwórz instrukcje PDF](https://github.com/adan2013/ScreenShot/blob/master/instrukcja.pdf)

## Instalacja i pierwsze uruchomienie
Aby móc uruchomić aplikację należy pobrać jej ostatnią wersję z zakładki "Releases" na GitHubie. Następnie rozpakować ją do folderu za pomocą np. aplikacji WinRAR lub domyślnego narzędzia wbudowanego w system operacyjny. W folderze z rozpakowanymi plikami należy odnaleźć plik "ScreenShot.exe", a następnie go uruchomić. Przy pierwszym uruchomieniu aplikacja zaproponuje otwarcie instrukcji obsługi. Po zamknięciu okna wprowadzenia aplikacja jest gotowa do działania. Aby zmienić jej ustawienia oraz ustawić klawisz do wywoływania aplikacji należy kliknąć na ikonę aplikacji widniejącą obok zegara na pasku systemowym.

[Otwórz stronę releases](https://github.com/adan2013/ScreenShot/releases)